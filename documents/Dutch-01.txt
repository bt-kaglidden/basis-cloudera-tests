File-Name: <Dutch-01.txt>
﻿Amsterdam, Nederland (8 augustus 2005):  Bij weekblad Nieuwe Revu is een conflict uitgebroken over de redactionele koers van het blad, meldt de Volkskrant. Hoofdredacteur Mark Koster zou weigeren in te stemmen met plannen van de directie om het blad commerciëler te maken.
De weigering van Koster zou zijn vertrek als hoofdredacteur kunnen betekenen, zo is de verwachting. Bij Sanoma uitgevers en Sanoma Men’s Magazines geeft niemand voorlopig commentaar.
Aanleiding voor de conflicten zou volgens de Volkskrant de aanhoudende daling in oplage zijn. Vorig jaar zakte die met 5.000 exemplaren naar ruim 80.000. 