File-Name: <Dari-05.txt>
﻿رخی از کانديدان را مشاوران اسبق رئيس جمهور ميسازند که داکتر زلمی رسول، آمنه افضلی و ارسلا جمال را ميتوان درين رديف محاسبه نمود.
 
با رد  هفده نامزد وزير از اولين لست پيشنهادی کابينه به پارلمان، پرسشهای زيادی از موضعگيری و ماهيت رأی پارلمان به کابينه مذکوربوجود آمد. نفس اين پرسشها را دو موضوع ميساخت:
-  اعتماد به عده ای ازنامزد وزرای که در کابينه قبلی عضويت داشته و در مورد کارکردهای آنها سوالات زيادی و از جمله نزد خود پارلمان وجود داشت.
-  رد  درجن بست تمام نامزد وزرای که چهره های جديد آن فهرست را ميساختند در حاليکه اشتياق زيادی به تغيير ترکيب کابينه وجود داشت.

اين موضعگيری در حاليکه موجب شگفتی های زيادی گرديد، اما دولت با کمی تأمل از کنار نتايج آن گذشت و روز شنبه نزدهم جدی 1388 لست ديگری از نامزد وزيران توسط آقای کريم خليلی معاون دوم رياست جمهوری افغانستان به ولسی جرگه افغانستان ارائه شد.

با وجوديکه بحث های جريان داشت که زيادی از نامزد وزرای رد شده شامل فهرست دوم نيز ميباشد، ليکن وزنهء چهره های جديد اما شناخته شده تر در اين لست گرانی بيشتر از فهرست قبلی دارد.

ترکيب پيشنهادی فهرست دوم به ولسی جرگه:
-  داکتر زلمی رسول وزير امور خارجه،
-  پلوشه حسن وزير امور زنان،
-  آمنه افضلی وزير کار وامور اجتماعی و شهدا و معلولين،
-  داکتر ثريا دليل  وزير صحت عامه،
-  انجينر محمد بشير لعلی وزير فوايد عامه،
-  محمد هادی حکيمی  وزير تجارت و صنايع،
-  عبدالهادی ارغنديوال وزير اقتصاد،
-  ضرار احمد مقبل وزير مبارزه با مواد مخدر،
-  ارسلا جمال وزير سرحدات و اقام و قبايل،
-  انجينير عبدالرحيم وزير عودت مهاجرين،
-  داکتر محمد يوسف نيازی وزير امور حج و اوقاف،
-  انجينير سلطان حسين وزير انکشاف شهری،
-  حبيب الله غالب  وزير عدليه،
-  داکتر محمد عاصم عصمت اللهی وزير تحصيلات عالی، 
-  انجينير عبدالولی  وزير ترانسپورت و هوانوردی،
-   داد الله منصوری  وزير احيا و انکشاف دهات

کانديدان به وزارتخانه های مخابرات و انرژی و آب در اولين روز معرفی فهرست دوم به ولسی جرگه معرفی نشدند و آقای خليلی وعده نمود که در چند روز آينده دو نامزد وزير به اين وزارتخانه ها نيز پيشنهاد ميگردد.

يکی از برازندگی لست جديد، حضور سه وزير زن در کابينه پيشنهادی است. اين ترکيب از لحلظ کمی در کابينه های گذشتهء آقای کرزی سابقه نداشته است. طوری وانمود ميگردد که فشارهای نهاد ها و شخصيتهای مدنی در رابطه با بيشتر سازی تعداد زنان در کابينه، اثر گذاشته باشد.

ترکيب فهرست دوم کابيه پيشنهادی،  نامزد وزيران  زيادی را نمايش ميدهد که دارای تخصص و تحصيلات عالی و مسلکی اند.

برخی از کانديدان را مشاوران اسبق رئيس جمهور ميسازند که آقايان داکتر زلمی رسول، آمنه افضلی و ارسلا جمال را ميتوان درين رديف محاسبه نمود.

دو چهره از کابينه های قبلی البته با تغير پست، نيز حضور دارند که ضرار احمد مقبل وزير پيشنهادی وزارت امور مبارزه با مواد مخدر شامل آن است.

قرار است که ولسی جرگه خطوط اساسی  برنامه ها و پلان های کاری  نامزد وزرای مذکور را در چند روز ارزيابی و بدنبال آن پروسه رای اعتماد به آنها را تحقق بخشند.

برخی آگهان بدين باور اند که هنوز هم وشايد چند چهره رای اعتماد پارلمان را کمائی ننموده و يا با اخذ رای ضعيف که تفاوت زياد با رقم رای عدم اعتماد نداشته باشد، ازين آزمون موفقانه بگذرند.


 
http://www.afghanistantoday.org/index.php/2009-06-20-20-00-09/348-2010-01-09-11-29-33
2010.01.24
