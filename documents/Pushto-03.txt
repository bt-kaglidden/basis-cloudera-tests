File-Name: <Pushto-03.txt>
﻿د عيسويانو د مسلمانېدو د مخنيوي لپاره ستره هڅه
چارشنبه, 05 November 2008 11:40

د ١١ سپتمبر له پېښې وروسته پر مسلمانانو د امريکا پر له پسې زور زياتي په خپله عيسويان هم حيران کړي دي ، چې د نړۍ په کچه په مسلمانانو د کېدونکيو دومره سترو ظلمونو، بمباريو او وحشتونو سره سره هم دا خلک له خپل دين څخه نه تېرېږي
عبدالرزاق حبيبي 
د مسلمانانو او عېسويانو ترمنځ يو والي لپاره به سبا (پنجشنبه ٦ نومبر) د ايټاليا په پايتخت روم کې د يو شمېر مسلمانانو او د کاتوليکو عيسويانو ترمنځ غونډه ترسره شي ، د نړۍ په کچه د مسلمانانو او عيسوي پاپانو دا لومړى ليدنه  دى ، چې هدف يې د کاتوليکانو مشر يا پاپ بنډيکټ په دې قانع کول دي ، چې د اسلام او عيسايت ماخذ يو دى او څه فرق په کې نشته . د بي بي سي د راپور له مخې د مسلمانانو يو لوړ پوړى پلاوى به پاپ بنډيکټ ته يو ليک هم وړاندې کړي ، چې په هغې کې د مسلمانانو او عيسويانو ته يو ګډ نوم استعمالول هم شامل وي ، په ليک کې د قران هغه اياتونه هم شته ، چې له هغې د وى داسې څرګندوي  ، چې عيسويان او مسلمانان د يو خداى عبادت کوي او دوى دواړه په خپل منځ کې دوستي او يو والى غواړي ، په خط کې دا هم راغلي دي ، چې پېغمبر(محمد) صلى الله عليه وسلم هر هغه څه بيان کړي دي ، چې پخوا هغه په يهوديانو او عيسويانو نازل شوي ، د يوې شريکې کړنلارې لرونکى دا خط تر يو کال پورې مختلفو سني ، شيعه ، صوفي او نورو اسلامي عالمانو جوړ کړى دى.
د مسلمانانو او عيسويانو ترمنځ د يو والي پلوي د انګلستان د کليسا ګانو مشر روون وليمز په ګډون ځيني نورو عيسايانو کړې د او ددې پلان ګذاري هم د همدوى لخوا شوې ده .، د روم د پاپانو سره به د بوسنيا  تر ټولو ستر مفتي ، د ايران يو آيت الله ، د اردن شهزاده  او د برطانيې ځيني نوي مسلمانان وګوري او د بوسنيا ستر مفتي به د غونډې د پاى دعا وکړي.
د بي بي سي د راپور له مخې په امريکا د ١١ سپتمبر له بريدونو وروسته ځيني مسلمان مشران  د عيسويانو سره د نويو اړيکو جوړولو کوښښونه کوي 
د یادونز وړ  ده ، چې د ١١ سپتمبر له پېښې وروسته په امريکا او نور لويديځه نړۍ کې په ستره کچه عيسويان مسلمانان شوي دي او دا پروسه ورځ په ورځ پرمخ ځي ؛ ځکه ، چې د ١١ سپتمبر له پېښې وروسته پر مسلمانانو د امريکا پر له پسې زور زياتي په خپله عيسويان هم حيران کړي دي ، چې د نړۍ په کچه په مسلمانانو د کېدونکيو دومره سترو ظلمونو، بمباريو او وحشتونو سره سره هم دا خلک له خپل دين څخه نه تېرېږي ، په خپل ځان پورې بمونه تړي ځانونه چاودي او د دې دين لپاره ځانونه مرګ ته ورکوي  سره له دې ، چې انسان ته په دنيا کې تر ځان خوږ څيز نشته. 
په پاى کې مجبورېږي ، چې هغه دين ، چې پيروان يې د ساتنې لپاره دومره ستره قرباني ورکوي ،چې د يو دين پيروان يې هم نه ورکوي مطالعه کوي او د مطالعې په پاى کې ورته هغه سکون ترلاسه کېږي ،چې په ټول ژوندې کې يې نه وي ترلاسه کړى او د دې سکون په وجه هم پوهېږي ، چې همدا د سکون دين دى او همدا يواځينى دين دى ، چې  په دنيا او آخرت کې د انسان د نېکبختۍ او سعادت وسيله ګرځي او مسلمانېږي .
په دومره ستره کچه د عيسويانو مسلمانېدلو پاپان او عيسوي ملايان سخت حيران کړي دي او ددې کار لپاره يې اوس دا پلان جوړ کړى دى ، چې له دې لارې د ټولو هغو عيسويانو ، چې د مسلمانېدو پلان لري له اسلامه پام وګرځوي او په دې کار سره  هغوى ته دا فکر ورکړي ، چې هغه څه ، چې په عيسويت کې هغه په اسلام کې هم دي ؛ ځکه د نړۍ مسلمانانو هم  له مونږ سره دا منلې ده ، چې د واړه دينونه يو دي ؛ نو بيا څه وجه ده ، چې د خپل پلار نيکه دين پرېږدې او ځان د ټولنې دښمن ګرځوې .
خو هغه څوک ، چې الله هغه ته هدايت ليکلى وي هغه هېڅکله هم په دې کفري او صليبي پلانونو نه غولېږي او د مسلمانانو او عيسويانو د يو کېدو او دواړو ته يو ګډ نوم ورکول د اسلام او د دوى باطل عيسويت دواړو سره يو ستر خيانت او عاملين يې خائنان ګڼي.
ستاسو په آند ايا د نني عيسويت او اسلام ترمنځ تفاهم امکان لري ؟ 
آيا ننى باطل او د پاپانو لخوا جوړ شوى عيسويت د حضرت عيسى عليه السلام د اصل انجيل په رڼا کې دى؟
آيا هغه څوک ، چې په يو الله ايمان لري او عيسا عليه السلام يواځې دالله بنده او پېغمبر ګڼي د هغه چا سره ، چې عيسا عليه 
السلام دالله تعالى زوى ګڼي او د درې خدايانو په شتون عقېده لري يو شي ؟



http://eslahonline.net/index.php?option=com_content&view=article&id=616:2008-11-05-07-13-05&catid=109:west&Itemid=616:2008-11-05-07-13-05
2010.01.24