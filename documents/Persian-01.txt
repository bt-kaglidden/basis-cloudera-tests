File-Name: <Persian-01.txt>
﻿افزایش فشارها بر دانشجویان دانشگاه شهید چمران اهواز

جواد علیخانی، فعال دانشجویی دانشگاه چمران اهواز با حکم کمیته انضباطی به تبعید از این دانشگاه محکوم شده است. همچنین از وضعیت یکی از دانشجویان این دانشگاه که همزمان با سفر احمدی نژاد به اهواز بازداشت شده، اطلاعی در دست نیست.

به گزارش خبرنامه امیرکبیر این دانشجو که پیش از این 11 ماه را در زندان گذرانده و از سوی دادگاه انقلاب شهر اهواز به 3 سال حبس تعزیری محکوم شده است، در مراحل مختلف تحصیل به کرات از سوی مدیریت و حراست دانشگاه برای ادامه تحصیل
خود با مشکل مواجه شده است.

پس از برگزاری تجمع روز 16 اذر در دانشگاه چمران کمیته انضباطی این دانشگاه ده ها نفر از دانشجویان را احضار و برای بسیاری از انان احکام سنگین تعلیق صادر کرد. جواد علیخانی نیز در کمیته انضباطی بدوی دانشگاه به تبعید از دانشگاه چمران محکوم شده است.

گفتنی است جواد علیخانی دانشجوی رشته دامپزشکی می باشد که با توجه به سنوات تحصیلی وی، بهمن ماه امسال اخرین فرصت او برای شرکت در ازمون جامع است و اگر کارشکنی دانشگاه ادامه یابد و وی نتواند در ازمون جامع شرکت کند عملا به معنای اخراج وی از دانشگاه است.

از سوی دیگر، همزمان با سفر اخیر احمدی نژاد به اهواز، تعداد زیادی از دانشجویان دانشگاه چمران احضار و تعدادی از انها بازداشت شده اند.

به گزارش ادوارنیوز، بازداشت این دانشجویان در روز 23 دیماه صورت گرفته که تعدادی از انها همان روز و یک تن دیگر نیز 4 روز بعد ازاد شد. با این حال یک فعال دانشجویی این دانشگاه، "سجاد پیرفلک" از تاریخ 23 دی در بازداشت بوده و اطلاعی از وی در دست نیست.

این فعال دانشجویی پیش از این نیز به یک ترم تعلیق از تحصیل محکوم شده بود.



http://norooznews.info/news/16294.php
2010.01.28
