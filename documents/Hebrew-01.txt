תוך הגנה על משטרו של בשאר אסד, פועלת מוסקבה לסיום הדרגתי של הסנקציות על איראן
המקורות האיראניים ובמוסקבה של תיקדבקה
יום שני, א אב תשע"א, 22:37, 1 באוגוסט 2011

במקביל להתנגדותה הנמרצת של מוסקבה לכל החלטה של מועצת הביטחון שתגנה את הדיכוי האכזרי של המרד הסורי בידי נשיא סוריה בשאר אסד, החלה רוסיה ביום ב' 1.8, במהלך לסיום הדרגתי של הסנקציות המוטלות על איראן בגלל תוכניתה הצבאית הגרעינית. המקורות של תיקדבקה במוסקבה ובוושינגטון,  מדווחים כי ממשל הנשיא אובמה, איננו מעורב רשמית במהלך כזה, אולם פקידים אמריקנים בכירים רמזו לפקידים רוסיים, כי אם מוסקבה תצליח לקבל את הסכמתה של טהרן למהלך כזה, וושינגטון לא תתנגד ותפריע לרוסים לבצעו, ותמתין לתוצאותיו.
מתן האור הירוק מצד וושינגטון מאפשר למוסקבה להציג לפני טהרן את המהלך הבא: רוסיה תמשיך למנוע ממועצת הביטחון, באמצעות ווטו שיש לה במועצה, קבלת החלטה שתגנה את בעל בריתה העיקרי של איראן במזרח התיכון נשיאה סוריה בשאר אסד. צעד זה ימנע בעתיד גם קבלת החלטה במועצת הביטחון בדבר אפשרות של מעורבות צבאית נגד סוריה, כפי שנעשה במלחמה בלוב. כאות תודה למוסקבה על שעזרה לשמר את מעמדו של בן בריתה החשוב ביותר באזור,  תסכים טהרן תסכים להשתתף בתוכנית הרוסית לפתרון בעיית הגרעין האיראני. תוכנית זו הוצגה על ידי שר החוץ הרוסי סרגיי לברוב באמצע חודש יולי, והיא לפי תתנהל לפי הגדרותיו בצורה הבאה: 'כל פעם כאשר טהרן תספק תשובות משביעות רצון ( על ארה''ב, אירופה, והוועדה לאנרגיה גרעינית ה-IAEA), על שאלות או דאגות של ה-IAEA (לגבי החשדות כי איראן עוסקת בפיתוח נשק גרעיני צבאי), יש לעודד אותה (כדי שתמשיך במדיניות שיתוף פעולה זו), כאשר חלק מהעידוד יכלול הקפאת כמה מהסנקציות' המוטלות על איראן:' ציטוט המקור: each time when Tehran satisfactorily answers the questions or concerns of the International Atomic Energy Agency, it should be encouraged, including some sanctions should be frozen.
המקורות האיראנים של תיקדבקה מדווחים, כי עד עתה התנגדה טהרן בתוקף רב להצעות הרוסיות האלה, אולם בסוף שבוע שעבר, לאחר דיונים סגורים מתוחים מאוד שנערכו בצמרת האיראנית, הוחלט לנקוט בגישה חדשה מול ההצעות הרוסיות. מנהיג איראן האייטוללה עלי חמנאי נתן הוראה להודיע למוסקבה כי איראן מוכנה לדון בהצעות הרוסיות, תוך הדגשה כי עדיין היא מתנגדת להן. אולם טהרן מוכנה לשבת עם הרוסים לדון בהצעות האלה, כאשר למוסקבה צריך להיות ברור כי במהלך הדיונים תועלנה הצעות איראניות נגדיות בהן שני הצדדים ידונו.
המקורות של תיקדבקה במוסקבה מוסרים, כי ההנהגה הרוסית הסכימה לקבל עמדה איראנית זו כנקודת פתיחה לדיון בהצעותיו של לברוב, ולכן ביום ב' 1.8 הודיעו מקורות במוסקבה ובטהרן, כי ב-15 לאוגוסט יגיע לטהרן היועץ לביטחון לאומי הרוסי ניקולאי פטרושב Russian Security Council Secretary Nikolay Patrushev, וכי יומיים לאעחר מכן ב-17 לאוגוסט יגיע למוסקבה שר החוץ האיראני סעד ג'אלילי שינסה לסכם את הדיון בהצעות הרוסיות עם שר החוץ הרוסי סרגיי לברוב.
המקורות של תיקדבקה מציינים, כי אחד הנימוקים העיקריים בהן מוסקבה משתמשת בלחציה על ממשל אובמה להסכים למהלך כזה, היא הטענה, ולא רק של הרוסים, אלא גם של מומחים רבים במערב, כי הסנקציות של האו''ם, ארצות הברית, ואירופה, על איראן נכשלו, ואין להן שום השפעה על קצב התפתחותה של התוכנית הצבאית הגרעינית האיראנית. 



http://www.debka.co.il/article/21170/
2011.08.26