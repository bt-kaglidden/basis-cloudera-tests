File-Name: <Greek-01.txt>
﻿ΛΟΝΔΙΝΟ  (9  Ιουλίου  2005):  Αναθεωρώντας τις αρχικές εκτιμήσεις, η βρετανική αστυνομία κατέληξε στο συμπέρασμα ότι οι τρεις βομβιστικές επιθέσεις στο μετρό του Λονδίνου έγιναν σχεδόν ταυτοχρόνως, με ακρίβεια 50 δευτερολέπτων, κάτι που αποτελεί ισχυρή ένδειξη ότι η πυροδότησή τους έγινε με ωρολογιακό μηχανισμό. Η τέταρτη έκρηξη, αυτή στο διώροφο λεωφορείο, έγινε ακριβώς μία ώρα αργότερα, δηλαδή στις 9.47 το πρωί.

Η αστυνομία ανακοίνωσε χθες ότι τρία άτομα συνελήφθησαν στο αεροδρόμιο Χίθροου του Λονδίνου, σύμφωνα με τις προβλέψεις του νόμου κατά της τρομοκρατίας.

